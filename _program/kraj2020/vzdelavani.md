---
campaignCategoryUid: kraj2020
campaignGroupUid: kraj2020
uid: vzdelavani
order: 1
title: Vzdělávání
#garant: nikola.indrova
image: program2020/01_vzdelavani.png
perex: Vzdělání chápeme jako nejcennější hodnotu pro život v 21. století

---
**1.  Vzdělání jako nejcennější hodnota pro život v 21. století**
    
Nejohroženější pracovní skupinou v budoucnu budou lidé s nízkou kvalifikací. Proto si uvědomujeme, že naší povinností je motivovat každého jednotlivce k maximálnímu využití svého potenciálu, nezávisle na výchozí startovací pozici a nabídnout mu odpovídající způsob výuky.
    

**2.  Změna systému výuky je nevyhnutelná**
    

Abychom se odrazili od pomyslného dna statistických žebříčků, musíme se nechat inspirovat moderními učebními metodami. Budeme podporovat alternativy k současným školským zařízením a zapojení metod učení prostřednictvím digitálních technologií. Nedílnou součástí moderního vzdělávání je důraz na rozvoj kompetencí kritického myšlení. Zatraktivníme výuku díky zkušenostem, které mohou přinést inspirativní lidé z praxe. Narušíme stereotyp současné výuky.
    

**3.  Rozvoj duševního a tělesného potenciálu dětí**
    
Zajistíme soulad mezi cíli a obsahem vzdělávání. Hodnocení škol musí být zaměřeno na základě vzdělanosti studentů a ne jen na výsledky testů. Podpoříme rozvoj studentských samospráv a pravomoce studentů, například vznik Krajského studentského zastupitelstva, nebo participaci studentů na rozpočtech středních škol. Nedílnou součástí vzdělávání je také péče o tělo a ducha skrze zábavná cvičení.
    

**4.  Snížení byrokracie a další vzdělávání pedagogů**
    
Podpoříme další vzdělávání pedagogů i vedení škol v čase, který získáme snížením přebujelé administrativy.
    

**5.  Rozvoj vysokého školství**
    
Máme ambici vytvořit samostatnou vysokou školu s nabídkou oborů specifických pro náš kraj. Budeme nabízet témata pro řešení bakalářských, diplomových a doktorandských prací, podporovaných formou stipendia. Musíme dále rozvíjet spolupráci s VŠ, které už v kraji jsou a hledat další partnery i v zahraničí.
