---
date: 2020-08-07
category: blog
layout: post
tags:
    - Karlovarský_kraj
    - uhlí
    - EU
title: Premiér nechal nejslabší na holičkách
author: KS Karlovarský kraj
image: posts/nejslabsi_200807.jpg
---
**Uhelné regiony (Karlovarský, Ústecký a Moravskoslezský kraj) patří k ekonomicky nejslabším a strukturálně nejpostiženějších českým regionům. Aktuální globální trendy a přechod na bezuhlíkovou ekonomiku zasadí regionům další tvrdé rány. Pro spravedlivou transformaci a nový start pro tyto regiony byl zřízen relativně štědrý Just Transition Fund (JTF), který sliboval v následujících sedmi letech do ekonomik uhelných regionů napumpovat 91,8 miliard korun, tedy zhruba dvojnásobek ročního rozpočtu těchto krajů.**

Bohužel tento významný stimul se i díky zásahu české vlády rozplynul a zůstal z něho pouhý pahýl. Jelikož se česká vláda bála relativně krajské autonomie, snížila možnost přerozdělení finančních toků podle krajských potřeb na 68,8 miliard korun, a tak sebrala znevýhodněným regionům možnost se hrdě postavit na své nohy, zmodernizovat své ekonomiky a pomoci tisícům propuštěným se rekvalifikovat a neztratit pracovní návyky.

*“Tato vláda kopla do regionů jako je Karlovarský kraj a jejich obyvatel tím, že premiér Babiš na summitu EU podpořil snížení financí ve fondu spravedlivé transformace. Ten je klíčový pro restart všech tří uhelný regionů v ČR. Absurditou pak je, že například navzdory ponížení tohoto klíčového fondu se naopak navýšili například zemědělské dotace,”* komentuje závěry summitu pirátský poslance Petr Třešňák zvolený za Karlovarský kraj.

V současné době bojují Piráti v Evropském parlamentu o co nejvyšší investice do uhelných regionů. Cílem je, aby jednotlivé regiony mohly přerozdělovat co nejvíce peněz právě na co nejnižší úrovni s jasnou a pevnou kontrolou ze strany Evropské komise. *”O penězích se má rozhodnout na nejnižší logické úrovni a je nutné pojistit, že půjdou do inovací a pro lidi, ne do linek na toastový chléb,” ř*íká europoslanec Mikuláš Peksa. O celém rozpočtu se bude hlasovat v září.

Pokud se podaří dostat alokaci na původní úroveň, bude náš kraj moci z tohoto fondu podpořit vznik nových malých a středních podniků, investovat do vědy, inovací a vzdělávání, digitalizace, rekvalifikace a nových zdrojů energií. Jedná se obory, které poskytnou nová uplatnění pro technicky nadané pracovníky, přinesou přidanou hodnotu a díky tomu i adekvátní finanční ohodnocení pro zaměstnance. *“Pokud uhelné regiony nedostanou možnost důstojně restrukturalizovat svojí zastaralou ekonomiku, nelze očekávat tolik potřebnou změnu negativních trendů u většiny relevantních socioekonomických indikátorů. Bez tohoto stimulu bude kraj nadále opouštět velké množství schopných lidí,”* shrnuje dopady vládního rozhodnutí ekonom a člen krajského expertního týmu Pirátů Karlovarského kraje Šimon Barczi.

Fond spravedlivé transformace je jedinečná šance pro náš region. Nenechme si ji vzít naší vládou, která nemyslí na naše potřeby.
