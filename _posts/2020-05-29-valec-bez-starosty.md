---
date: 2020-05-29
category: blog
layout: post
tags:
    - Karlovarský_kraj
    - Valeč
title: Valeč bez starosty
author: MS Valeč
image: posts/valec.jpg
---
**K nečekané události došlo tento týden ve Valči. Malá obec na okraji Karlovarského kraje zažila politické zemětřesení, když starosta Aleš Kubísek rezignoval na post starosty. Provedl tak prostým oznámením prostřednictvím mailu a bez bližšího vysvětlení.**

Piráti ve Valči dlouhodobě poukazovali na problematickou činnost starosty a jeho týmu, která mnohdy přerostla v šikanu. Snaha o zasypání zákopů nebyla vyslyšena. Bývalý starosta se spojil s lidmi z minulého vedení obce a předvolební proklamace o otevřenou a demokratickou správu Valče vzali za své. Situaci popisuje Pirátský zastupitel Jiří Metod Kassl: *„*Otevřená diskuse byla systematicky potlačována, přičemž jednotlivé projekty se prosazovaly silou, bez ohledu na potřebu přesvědčovat o jejich správnosti ostatní zastupitele a občany, jejichž připomínky, pochybnosti či dotazy se setkávaly s čím dál hlubším opovržením a přezíráním. Na nedostatek informací si opakovaně stěžovali i další členové zastupitelstva a občané Valče. Soustavně tak docházelo k potlačování demokratických kontrolních mechanismů na úkor neprůhledného a manipulativního jednání.“**

Valeč není standardní obcí na vnější periferii. Díky zámku a kulturním aktivitám se stává zajímavým místem k žitím. *„Snahou Pirátů ve Valči bylo vždy otevírat naše tradiční témata – otevřenost radnice a přístup občanů do rozhodovacích procesů obce. Z opozice jsme se pak snažili poukazovat na nejasnosti v hospodaření, což vedení vždy rychle zametlo pod koberec. Zkrátka jsme jejich hlídací psi, byť pro někoho možná až příliš ostří,“* doplňuje Kassl.
